Az egyértelmű, hogy a jövő okos villamosenergia hálózata okos lesz, azonban annak érdekében, hogy ezek az okos eszközök elterjedjenek szükség van a piaci motiváló erők újragondolására. Jelenleg egy lakossági fogyasztó bármelyik időpillanatban 32 Ft/kWh áron tudja megvásárolni a villamos energiát, amennyiben rendelkezik saját kiserőművel, akkor a megtermelt többlet energiát 14 Ft/kWh áron tudja eladni. Azért van szükség az eladási és vételár közötti jelentős különbségre, mert a villamos energiának is van kezelési költsége, ha például egy olyan napszakban adjuk el a megtermelt többlet energiát, amikor a környéken senki sem fogyaszt, akkor azt el kell szállítani, adott esetben megnövekedő rendszerhasználatot, hálózati veszteséget és rendszerbiztonsági kockázatot okozva ezzel. Előnyös hatása az árkülönbségnek, hogy motiválja a termelőket az energiatárolásra, amennyiben a háztartás el tudja tárolni a megtermelt energiát, akkor később azt elhasználni előnyösebb, mint a közcélú hálózatról vételezni. 
